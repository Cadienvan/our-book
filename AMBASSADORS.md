# Cos'è un Ambassador?

1. Un ambassador è una qualsiasi persona che voglia rendersi utile fornendo il proprio contributo al progetto, tanto da impegnarsi _ufficiosamente_ nella sua riuscita. La nomina non è un vincolo, ma un _buon proposito_ che vorremmo venisse rispettato nei confronti della community che contribuisce alla nomina.
2. Un ambassador si occuperà di uno o più capitoli del libro, in base alla quantità di persone che si proporranno, e sarà la voce ultima nella presa di decisione a riguardo, sempre rispettando il concetto comunitario che segue il progetto.
3. Un capitolo può essere _soprasseduto_ da più di un ambassador qualora sia ritenuto di rilevanza per più di una persona. Le decisioni in quel caso dovranno essere unanimi. Per una corretta gestione dei conflitti, qualora ci sia una differenza di opinione insanabile su un tema o su una modifica, sarò io stesso l'ago della bilancia rendendo dispari la quantità degli ambassador responsabili del capitolo in questione solo per quella specifica situazione.
4. Un ambassador rimarrà tale a meno di particolari situazioni come offese, insulti, comportamento immorale o scorretto nei confronti della community.
5. Un ambassador avrà totale operatività sul repository, avendo il ruolo di _Maintain_ di GitHub, o _Write_ qualora lo si riterrà sufficiente.
6. Un ambassador non ha alcun vincolo di responsabilità nei confronti del progetto qualora decidesse di abbandonarlo, ma chiediamo alla persona il tempo necessario ad essere sostituita prima di abbandonare il proprio _presidio_.
7. Qualora gli ambassador reputeranno la mia gestione del progetto non all'altezza o non in linea con la filosofia del progetto, potranno aprire un sondaggio che - superato il 50% di voti positivi in un tempo che loro stabiliranno - mi imporrà di indicare un nuovo maintainer che loro stessi decideranno in autonomia.

# Come si diventa Ambassador?

1. È presente una [discussione ad hoc](https://github.com/Il-Libro-Open-Source/book/discussions/5) che resterà sempre aperta permettendo a chiunque di candidarsi per un posto tra gli Ambassadors.
2. A periodi non ancora definiti, i candidati verranno votati in apposite survey per riempire i posti aperti in quello specifico momento. I candidati verranno nominati Ambassador a partire dal candidato con il maggior numero di punti fino ad esaurimento posti disponibili alla fine dei giorni stabiliti assieme per considerare chiuso il processo di nomina.
3. Una volta nominato, un ambassador diventerà effettivo nel tempo pratico necessario agli owner del progetto di nominarlo, quindi da una manciata di ore a qualche giorno in base alla disponibilità.
