# Codice di Comportamento del Collaboratore

Versione del regolamento: 0.1 del 30/09/2023

## Il Nostro Impegno

Nell'interesse della promozione di un ambiente aperto e accogliente,
noi contributori e manutentori ci impegniamo a rendere la partecipazione alla
nostra comunità un'esperienza libera da molestie, indipendentemente
dall'età, corporatura, disabilità visibile o meno, etnia, caratteristiche
sessuali, identità ed espressione di genere, livello di esperienza, istruzione,
stato socio-economico, nazionalità, aspetto, razza, casta, colore della
pelle, religione o identità e orientamento sessuale.

Ci impegniamo ad agire ed interagire per costruire una comunità aperta, rispettosa degli altri, accogliente, diversificata, inclusiva e sana.

## I nostri Standard

Esempi di comportamenti che contribuiscono alla creazione di un ambiente positivo per la nostra comunità:

- Dimostrare empatia e gentilezza verso le altre persone
- Rispettare le opinioni, i punti di vista ed esperienze differenti
- Fornire, con garbo, critiche costruttive
- Prendersi la responsabilità di quanto sostenuto e scusarsi verso le persone colpite dai nostri sbagli, imparando da queste esperienze
- Concentrarsi non su ciò che è meglio per noi come individui, ma su ciò che è meglio per la comunità

Esempi di comportamento inaccettabile:

- Commenti verbali offensivi relativi a sesso, orientamento sessuale, disabilità, aspetto fisico, corporatura, etnia, religione, immagini sessuali in spazi pubblici, intimidazioni intenzionali, stalking, inseguimenti, molestie fotografiche o registrazioni, interruzione prolungata di discorsi o altri eventi, contatto fisico inappropriato e attenzioni sessuali indesiderate;
- L'uso di linguaggio inappropriato, condivisione di immagini sessualizzate, attenzioni sessuali o avance indesiderate;
- Comportamenti da troll;
- Molestie in pubblico o in privato;
- Pubblicazione di informazioni private altrui, ad esempio un indirizzo postale o elettronico, senza autorizzazione esplicita;
- Pubblicazione e/o condivisione, sotto qualsiasi forma, di contenuti che invogliano, contengono o generano attività illegali;
- Pubblicazione e/o condivisione, sotto qualsiasi forma, di contenuti che violano espressamente diritti di copyright;
- Condivisione di link e/o contenuti senza essersi prima appurati che siano sicuri e privi di minacce.
- Altri comportamenti che potrebbero ragionevolmente essere considerati inappropriati in un contesto professionale, come a titolo esemplificativo ma non esaustivo, l’uso di linguaggio offensivo comprensivo di, ma non limitato a, religione o ideologia;

## Adempimento e Responsabilità

Le persone alla guida della comunità (Ambassador) sono responsabili del chiarimento
e dell'applicazione degli standard di comportamento accettabili e sono tenuti
ad intraprendere azioni correttive appropriate ed eque in risposta a qualsiasi
caso di comportamento inaccettabile, minaccioso, offensivo o dannoso.

Le persone alla guida della comunità (Ambassador) hanno il diritto e la responsabilità
di rimuovere, modificare o rifiutare commenti, commit, codice, modifiche alla
wiki, issue e altri contributi non allineati a questo Codice di Comportamento,
comunicandole ragioni dell'intervento di moderazione quando opportuno.

Le figure Ambassador appartenenti al gruppo Discussion e responsabili del seguente regolamento, oltre alle responsabilità come Ambassador hanno il diritto e la responsabilità di monitorare, gestire e soprassedere le discussioni derivanti dall’applicazione del Codice di Comportamento.

Attualmente le figure Ambassador appartenenti al gruppo Discussion che hanno la responsabilità in prima persona di questo regolamento e della gestione dei casi sono quelle presenti nel team @Il-Libro-Open-Source/discussion-group, la cui lista viene manutenuta ed aggiornata [qui](https://github.com/Il-Libro-Open-Source/governance/blob/main/WG.md)

## Soggetti

Questo Codice di Comportamento si applica a chiunque faccia parte della community sia che la rappresenti o che partecipi a qualsiasi titolo nei contenuti, nei commenti, nelle discussioni, e in generale in qualsiasi manifestazione correlata come talk o meetup.

Esempi di rappresentanza della nostra comunità includono la comunicazione online su Telegram e su GitHub, la pubblicazione tramite un account ufficiale attraverso social media o la funzione di rappresentante designato ad un evento online o offline.

## Applicazione

I casi di comportamento abusivo, molesto o altrimenti inaccettabile che non rispettano le linee guida possono essere presentati con due modalità:
Modalità pubblica: attraverso il commento dell’apposita discussione su [Github](https://github.com/Il-Libro-Open-Source/book/discussions/30). Per facilitare l’intervento e la supervisione è consigliato il tag di un responsabile della comunità (Ambassador).
Modalità privata: è possibile compilare il [seguente google form privato](https://forms.gle/xpr46LzcJ6wzPtEQ8) che verrà visionato solamente dal gruppo di Ambassadors responsabile del gruppo Discussion.

Tutti i reclami saranno prontamente esaminati, indagati e presi in carico dai responsabili della comunità.
Tutte le persone responsabili della comunità e che prenderanno in carico la supervisione di uno specifico caso sono obbligate a mantenere la riservatezza della persona che ha riportato il caso.

## Linee guida all'applicazione

Le guide della comunità seguiranno queste linee guida per determinare le
azioni correttive contro azioni che ritengono violare questo Codice di Condotta.

### 1. Correzione

**Impatto nella comunità**: Uso di linguaggio inappropriato o altri
comportamenti giudicati non professionali o ostili nella community.

**Conseguenze**: Un avviso scritto in forma privata dalle guide della comunità,
spiegando la natura della violazione e perché il comportamento era
inappropriato. Pubbliche scuse potrebbero essere richieste.

### 2. Avviso

**Impatto nella comunità**: Una violazione dopo un episodio avvenuto o una
serie di azioni negative.

**Conseguenze**: Un avviso per il comportamento perpetrato. Nessuna
comunicazione per un periodo di tempo specificato con le persone coinvolte,
incluse quelle che applicano il Codice di Condotta. Questo comprende
l'inibizione alla partecipazione negli spazi della comunità come canali esterni
quali i social media. Violare questi termini può portare ad una espulsione
temporanea o permanente.

### 3. Espulsione temporanea

**Impatto nella comunità**: Una grave violazione agli standard della comunità,
incluso mantenere un comportamento inappropriato.
La gravità dell’impatto verrà valutata dal gruppo responsabile della gestione del caso.

**Conseguenze**: Espulsione temporanea per un periodo di tempo che può andare da 1 mese a 6 mesi a qualsiasi sorta di interazione o comunicazione con la comunità. Durante
questo periodo non è permesso nessun dialogo pubblico o privato con le persone
coinvolte,comprese coloro che applicano il Codice di Condotta. Violare questi
termini può portare ad una espulsione permanente.
La notifica dell’espulsione sarà espressa in forma privata con le motivazioni e l’indicazione del tempo specificato.

### 4. Espulsione permanente

**Impatto nella comunità**: Dimostrare sistematicamente di violare gli
standard della comunità, inclusa la ripetizione di comportamenti inappropriati,
molestie o aggressioni individuali o denigrazione di gruppi di individui.

**Conseguenze**: Espulsione permanente da ogni interazione pubblica della
comunità per qualsiasi membro, sia che si tratti di Ambassador, contributors, amministratori o altri. A seguito della decisione verrà fatta una notifica con le motivazioni in forma privata alle persone coinvolte e al gruppo degli organizzatori della Community.

## Attribuzione

Questo Codice di Comportamento è adattato dal [Contributor Covenant][homepage],
versione 2.0, disponibile all'indirizzo https://www.contributor-
covenant.org/version/2/0/code-of-conduct.html

Le linee guida all'applicazione sono state ispirate dal [codice di condotta di
Mozilla](https://github.com/mozilla/diversity).

[homepage]: https://www.contributor-covenant.org

Per risposte a domande comuni riguardo questo codice di condotta,controlla le
domande frequenti al link https://www.contributor-covenant.org/faq.
Le traduzioni sono disponibili al link https://www.contributor-covenant.org/translations.
